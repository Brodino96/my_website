---
title: "ElysiumCraft"
description: "The project has been online for a couple of weeks and a lot of things have happened"
pubDate: "Feb 12 2025"
heroImage: "/elysium.png"
tags: [ "minecraft", "roleplay" ]
---



Come ci aspettavamo si sono presentati molti problemi all'apertura del server, quello più grande ma anche più piacevole è stato l'enorme numero di giocatori che si sono presentati sin dal primo giorno. Dopo molti test abbiamo appurato che 130 è il numero massimo di player che il server può supportare prima di iniziare a creare problemi di lag, da quando abbiamo aperto ad ora raggiungiamo questo limite il 70% del tempo, avendo un picco di 200 player in coda che attendono di entrare nel server, parlando strettamente di numeri potremmo aprire un secondo server identico e comunque avere persone che non possono entrare.

Questi numeri sono incredibili, e soprattuto dimostrano l'interesse che la community mostra nei confronti di un prodotto che inizialmente temevo troppo di nicchia. Purtroppo tutta questa attività porta a galla molti bug mai incontrati, ad esempio è uscito fuori che alcune volte la "Prova degli Eroi" faceva spawnare tutti i mob appena entrati, quindi i giocatori si ritrovavano immobili mentre venivano attaccati; volete sapere qual era il problema? A quanto pare la presenza dei pet (reward per alcuni tier patreon) mandava in palla la parte dello script che calcolava il tempo prima di spawnare mob, una cosa totalmente fuori di testa e che nessuno poteva aspettarsi. Stiamo tutt'ora risolvendo tutti questi bug e quindi rallentando ogni possibile sviluppo di nuove feature.